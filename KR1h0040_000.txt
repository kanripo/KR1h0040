# -*- mode: mandoku-view; -*-
#+TITLE: 四書管窺
#+DATE: 2016-04-12 14:02:33.233306
#+PROPERTY: ID KR1h0040
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR1h0040_WYG_000-1a>¶
　　欽定四庫全書　　　　　經部八¶
¶
　　四書管窺　　　　　　　四書類¶
¶
　　提要¶
¶
　　(臣)等謹案四書管窺八卷元史伯璿撰伯璿¶
字文璣温州平陽人據所作管窺外篇成於¶
至元丁未即元亡之年計其人當已入明然¶
始末不可考矣是編見於祕閣書目者五冊¶
楊士奇東里集則稱有四冊刻板在永嘉郡¶
<pb:KR1h0040_WYG_000-1b>¶
學永嘉葉琮知黄州府又刋置府學是明初¶
印行已有二本然刋板皆散佚不傳故朱&KR0156;¶
尊經義考注云未見此本乃毛晉汲古閣舊¶
抄大學中庸孟子尚全惟論語闕先進篇以¶
下蓋傳寫有所佚脫然量其篇頁釐而析之¶
已成八卷經義考乃作五卷或誤以五冊為¶
五卷歟其書引趙順孫四書纂疏呉真子四¶
書集成胡炳文四書通許謙四書叢說陳櫟¶
<pb:KR1h0040_WYG_000-2a>¶
四書𤼵明及饒氏張氏諸說取其與集注異¶
同者各加論辨於下諸說之自相矛盾者亦¶
為條列而釐訂之凡三十年而後成於朱子¶
之學頗有所闡𤼵考朱子著述最多辨說亦¶
最夥其間有偶然問答未及審核者有後來¶
考正未及追改者亦有門人各自記録潤色¶
増減或失其本真者故文集語録之内異同¶
矛盾不一而足即四書章句集注與或問亦¶
<pb:KR1h0040_WYG_000-2b>¶
時有牴牾原書具在可一一覆按也當時門¶
人編次既不敢有所别擇後來門户既成主¶
持彌力讀朱子書者遂一字一句奉為經典¶
不復究其傳述之真偽與年月之先後但執¶
所見一條即據以詆排衆論紛紜四出而朱¶
子之本旨轉為尊信者所淆矣夫載寳而朝¶
論南宫者有故越境乃免惜趙盾者原誣述¶
孔子之言者尚不免於舛異況於朱門弟子¶
<pb:KR1h0040_WYG_000-3a>¶
斷不及七十二賢又安能據其所傳漫無釐¶
正伯璿此書大㫖與劉因四書集義精要同¶
而因但稍為刋除伯璿更加以别白昔朱子¶
嘗憾孔門諸子留家語作病痛如伯璿者可¶
不謂深得朱子之心歟乾隆四十六年五月¶
恭校上¶
¶
　　總纂官(臣)紀昀(臣)陸錫熊(臣)孫士毅¶
¶
　　總　校　官　　(臣)　陸　費　墀¶
<pb:KR1h0040_WYG_000-3b>¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
